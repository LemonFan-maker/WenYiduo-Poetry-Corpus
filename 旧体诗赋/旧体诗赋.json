["三载同偃息，参商在须臾，缱绻情难已，握手且踟蹰。长城界夷夏，飞鸟苦难窬，从兹不相见，老死各一隅。岂无盈尊酒，强欢留斯须，归期不可误，勉子慎征躯！\n 送子止河梁，日暮难前之。老马萧萧鸣，掉尾作长辞。明日行路难，便当长相思！路恶有时尽，相思无刹时。归时慰妻孥，团圆或有期。\n 我识别离苦，一日如三秋。仰首思故人，白云空悠悠。举目胥非类，言笑难与酬。朝庭赏归使，讵知留者愁！人生有离合，崇德勿相缪！","垓下英雄仗剑泣，淫淫泪湿乌江荻。早知天壤有刘邦，甯学吴中一人敌。","垂柳出宫斜，春来尽发花。东风自相喜，吹雪满山家。","二更漏尽山吐月，一曲玉箫人倚楼。为怕海棠偷睡去，多心蟋蟀鸣不休。","卍字回文绣不成，含愁泪滴杏肋盈。停针吧道痴牛女，修到神仙也有情。","半日疲车驾，风尘顿仆仆。停午发昆山，登船如入屋。孤帆抱山转，一转图一幅。万树拥古塔，绀彩挺众绿。出石生片云，贴空漾文縠。曲岸卧僵柳，碍楫数株秃。当空跨危梁，舟穿巨虹腹。捉鼻哙未成，浩歌骇幽鹜。清颸荡丛薄，鸣禽隔深木。溪回值朝宗，饱帆风如镞。一苇寄弥漫，向若吾生蹙。","北山夫子尚遗阡，南国文章叹倒澜，栖鹄丽龟留射圃，眠龙变石护桐棺。千秋风气开吴会，六艺渊源祖杏坛，一瓣心香赊礼谒，瑶墀独立久盘桓。","礼墓得奇趣，造极鼓余勇。细草受芒鞍，腻滑如踏氄。路穷值孤亭，天风趁云涌。一山压半城，二水浮双珙。尘闤骈群栉，逼视高塔竦。皎旭明绿荠，密港络平垄。长桥辨渺茫，卧波鳌背耸。罗子惯雄谈，掉首指嘨溶。是水因山成，众流二壑捧。脱非此渟蓄，华城河伯冢。因思神禹功，微生被恩重。何当酭千榼，直起三百踊。","宿雾跨昏旦，照甍朝霞姣。荒鸡起过客，草食不待饱。昨夜闻倾盆，沥沥直达卯。心知二涧涨，急流想皛淼。鹘步乘兴健，笑语入育鞉。日中抵桃源，积石剩枯燥。更进探石屋，龟坼蒸郁燠。枯鱼叹未休，上游发渟潦。清泉不可求，得此亦绝倒。因之咏沧浪，濯足弄浮藻。硬黄不盈尺，写图复草草。四士望翩然，云岩坐缥缈。得趣在遗形，遑论技拙巧。小憩石屋中，云泥认鸿爪。放眼阴云湿，天风作意扰。慷慨起浩歌，旧邦赞新造。再歌颂紫白，休誉慎相保。曲止继狂呼，曳履向归道。回首众山青，云收白日皎。","维摩古寺天下名，金粟堂前竿荫清，山禽楚雀皆梵响，金灶石坛非世情。说法天仙思缥缈，随缘万鬼忆狰狞，游人不识广长舌，小立清溪听赞声。","傍郭人家竹树围，骄阳卓午尽关扉。稻花香破山塘水，翠羽时来拍浪飞。","春绾香闺镇彩霓，东莱贷笔漫灾梨。杖摇藜火兼燃梦，管秃龙须半扫眉。手假研诗方剖旧，眼光独道故疑西。洛阳异代疏泉出，谁订黄初二月疑！","六载观摩傍九夷，吟成鴂舌总情疑。唐贤读破三千纸，勒马回繮作旧诗。","艺国前途正杳茫，新陈代谢费扶将。城中戴髻高一尺，殿上垂裳有二王。求福岂堪争弃马，补牢端可救亡羊。神州不乏他山石，李杜光芒万丈长。","天涯闭户赌清贫，斗室孤灯万里身。堪笑连年成底事，穷途舍命作诗人。","一代风流薄幸哉！钟情何处不优俳。琵琶要作诛心论，骂死当年蔡伯喈！"]